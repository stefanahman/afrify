---
layout: post
title: "Arbetsdag 1 - Hushåll 2"
date: 2012-07-07 07:20:42
---
Med mat i magen var vi redo för nya äventyr. Efter en timmes lunch kom Justin och Justice hämtade oss. Det var väldigt bra att ha med Justice, då han kan bättre engelska än sin far. Vi håller även på att lär honom lite svenska. Vi plockar med oss packningen och hoppar in i bilen.

Innan vi åkte till det andra hushållet, åkte vi ner till byn för att hitta en bättre mobiloperatör. Som löfte till våra läsare måste bilder laddas upp på bloggen. För att göra detta krävs en snabbare hastighet än den vi har i dagsläget. Justin parkerade bilen utanför "Airtel" och Fredrik gick in för att köpa en simkort med obegränsad surf. 50 minuter senare gick vi därifrån med två simkort till ett bra pris. <!--more-->

Det andra hushållet var på vägen till det första, så det var en lite kortare sträcka att åka den här gången. Men precis som i förmiddags blev vägen allt mindre desto längre ifrån huvudvägen man kom. Justin parkerade under ett par helt fantastiska träd, det var låga och täta, bildade nästan ett garage.

Hushållet där installationen skulle äga rum låg en bit bort och vi fick hjälp med att bära allt material dit. Vi gick förbi boskap i form av kor, grisar och höns. Nästan varje hushåll någon slags boskap som de livnär sig på.

I med batterisyran i batteriet, hitta lämplig plats för solpanelen. Den här gången var det Eriks tur att ta klivit upp mot skyn. Vi fäste solpanelen på samma sätt som i föregående hushåll och sannolikheten är ganska hög att vi gör det på resterande hus. Sättet att fästa solpanelen kan dock skilja sig lite beroende på huset konstruktion. Detta hus bestod av tre rum. Ett rum som hade två entréer med ett rum på vardera sida. Kabeln från panelen leddes in i huset och ner i ett rum dit batteriet skulle stå, i ett hörn bakom en dörr. Strömbrytaren monterades på den nämnda dörren i toppen. En lampa monterades i huvudrummet och en i rummet där batteriet stod. Stegen var för stor för att få in i det mindre rummet, det löste vi med några akrobatiska konster. Fredrik ställde sig på mina axlar och lindade kabeln i takstommen ner till strömbrytaren. Erik skruvade upp strömbrytaren och kablarna där till. Fredrik färdigställde batteriet bakom dörren och nu var det dags att testa lamporna.

Vi samlade familjen i huvudrummen och stängde dörrarna. Det var kolsvart, fram till att Justin slog på strömbrytaren. Frun i huset började dansa av lycka. Det var en underbar syn. Aldrig har vi skådat en person utbringa en sån enorm glädje för några lampor, som annars är en självklarhet i nästan varje hem. Hon sjöng och dansade om hur lycklig hon var och hur mycket hon uppskattade vår hjälp. En kort stund senare kom familjen in med mat och te för att visa sin uppskattning. Innan vi får hemmåt tog vi, som tradation nu, en familjebild.

Det var nu nästan skymning och vi var tvugna att skynda oss hem för att slippa alla mygg. På vägen hem möttas vi av en underbar solnedgång.
