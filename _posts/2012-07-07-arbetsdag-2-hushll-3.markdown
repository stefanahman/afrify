---
layout: post
title: "Arbetsdag 2 - Hushåll 3"
date: 2012-07-07 15:25:14
---
Idag är det lördag, vilket innebär arbetsdag för oss. För några av oss i alla fall. Vi tror att Fredrik har ätit någonting mindre bra eller att han har en känsligare mage än oss andra. Just nu ligger han utslagen på soffan och det är ofattbart hur han kan sova medan "Mamma mat" spelar inhemsk musik med hög volym på sin mobiltelefon. Det kanske är ett tecken på hur dålig han känner sig också. <!--more-->

Klockan 08:55 kom han till frukostbordet och sa att han inte kunde följa med idag, punkt. Som det ser ut just nu var nog en klok handling. Vi andra två packade ner sakerna i vår låda som följt med oss från Sverige. Batteriet till borren hade suttit på laddning över natten, förgäves. Det var helt dött, men som tur var så hade vi med oss ett till som vi nödladdade en halvtimme innan vi begav oss. Precis som igår kom Justin och Justice med pickupen klokcan 09:00. Idag skulle det visa sig att de är allt mer delaktiga i arbetet, vilket är bra idag eftersom som att vi är en man kort.

Vägen till vårt hus har vi nominerat till en av de värsta i hela Tanzania. Det är fler gropar per kvadratmeter än det finns bananer här, om vi säger så. Väl ute på huvudvägen tog vi till vänster och åkte i samma riktning mot de två tidigare hushållen. Idag svängde vi av lite tidigare mot Bukobas flickskola. Plötsligt stannar vi. Vi trodde att Justin skulle hälsa på någon bekant längst vägen, det brukar han göra ibland. Dagens hushåll låg ungefär 30 meter in från vägen och det var bekvämt att förflytta materialet från bilen till huset. Väl framme möttes vi av, såklart, glada människor. De förstod vad vi gjorde där.

Eftersom vi var en man kort planerade vi inte att ta så mycket bilder idag, utan istället hjälpas åt att installera systemet. Med kameran i ena handen och skruvmejseln eller en flaska batterisyra i den andra var det svårt att fokusera på en sak och få den väl gjord. Kameran hängdes runt Justice hals och automat-läget på kameran slogs på, vi hade nu en ny kameraman för stunden. Justin tog på sig att fylla batteriet med batterisyra medan vi andra två hittade en bra plats för solpanelen.

Solpanelen sattes på plats och kabeln skarvades för att räcka hela vägen till batteriet, som alltid placeras i ett hörn i huset. Kabeln leddes in i huset och virades runt takstommarna. Det är lika svårt varje gång att få in stegen i huset på ett smidigt sätt. Eftersom väggarna oftast är byggda av lera, är den väldigt skör och faller lätt ihop. Redan efter två hushåll börjar vi få in rutinen och vi varje hushåll känns det som om det går lite snabbare att installera än det förra hushållet, plus att det blir snyggare dragna kablar. Strömbytaren fästes på den enda träkarmen i huset och alla nödvändiga kablar drogs dit. Efter batterisyran slutat bubbla tog vi in batteriet och kopplade ihop systemet. I rummet där batteriet placerades var det som mörkast och lamporna gjorde som mest skillnad där.

Det är oftast ensamstående mammor som får solpaneler installerade i sina hem. De lever i tuffa förhållandes och behöver all hjälp de kan få. Det känns inte mer rätt än att komma dit och göra att de kan få lite ljus i husen om kvällar och nätter. Justin översätter allt frun säger och det är mycket komplimanger man får höra. Nästan så man känner sig lite bortskämd. Vi brukar säga att vi gör vårt jobb och att det är roligt att vara till någon hjälp.

Det blev bara installation i ett hus idag och vi kommer ägna resten av dagen till att förbereda inför måndag med batterier och solcellregulatorer. Justin kommer att hämta oss alldeles strax och ska ta med oss till stan.

Kuona baadaye!
