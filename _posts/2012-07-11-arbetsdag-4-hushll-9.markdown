---
layout: post
title: "Arbetsdag 4 - Hushåll 9"
date: 2012-07-11 20:41:35
---
Med höga förväntningar gick vi tillbaka från hushåll 8 till det här insektdrabbade hushållet, vars insekters bo var belagt precis vid stegen. På vägen dit passerade vi en mysig tunnel tillverkad av träpinnar och några sorts blad.

Väl framme igen noterade vi att insekterna var nu borta och arbetet kunde påbörjas. Justice fick hjälp av en kille som på senare tid börjat följa med oss vid hushållsbesöken och hjälpt till med diverse olika saker såsom bära, fixa pallar och bära in stegen i huset, en alltiallo med andra ord. Vi uppskattar att personer vill vara med och hjälpa till. Erik började skarva på kabel till solpanelen eftersom det ordinare kabel är bara ett par meter. Vi försöker placera batteriet så nära panelen som möjligt, men även då räcker inte den ordinare kabeln till.

Familjen som bor i det här huset består av tre personer, en mamma med två söner. Mamman i familjen är blind och samma bara på golvet när vi anlände till huset. Hon förstod att vi hade kommit för att lampa familjen med att sätta upp ljus i hemmet. Även fast hon inte kunde uppfatta ljuset om kvällen blev hon glad att vi var där för sina söners skull. Detta hushåll var väldigt litet med bara två rum.

Solpanelen sattes på baksidan av huset för att inte skylta med den, folk gör vad som helst här för att få tag på saker. Batteriet placerades i närmsta hörnet från solpanelen perspektiv. Strömbrytaren kopplades in i dörrlisten mellan rummen. Kabeldragningen var otroligt trivial vilket gjorde att detta hus inte tog mer än en timme att slutföra.

När den blinde mamman fick höra att det lös i hennes hem blev hon överlycklig. Hon ville skaka våra händer och fick hjälp av sonen att göra detta. Bredvid detta hus låg det två andra hus och folket därifrån var med under hela installationen och blev glada för den här familjens skull. Vi tackade för oss och gick tillbaka till bilen. Där träffade vi en man som vi en gång träffat tidigare. Han är en av få som kan prata bra engelska och frågade var vi kom ifrån och hur gamla vi var, samt vilken utbildning vi studerade. Han tog med oss in till sitt hem och visade runt lite. Han bodde i en rund hydda och hade klätt inneväggarna med bambo, riktigt mysigt!

Efter det fjärde hushållet var vi tröttare än tröttast och begav oss hemmåt. Det tog inte många minuter efter middagen innan vi alla hade somnat.
