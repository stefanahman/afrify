---
layout: post
title: "Arbetsdag 7 - Hushåll 15"
date: 2012-07-15 17:08:55
---
Efter lunchen skulle vi tillbaka till "slummet", fast den här gången inte lika långt in. Justin svängde in på en tvärgata, som såklart ingen trodde ens var en gata, men dit skulle vi.

Det finns någon tendens att lifta med folk man känner här, även om man bara ska 50 meter. Erik, Fredrik och Justice satt på flaket medan jag satt på passagerarsidan (vänster sida, notera vänstertrafik). Plötsligt stannar Justin bilen, och en för mig, okänd kvinna hoppar in och ska prompt sätta sig bredvid mig i fram. Det var bara att tränga ihop sig och se glad ut. Allt gick bra, fram till att vi kom till en korsande å. Till den var det en bro byggd. Justin stannade bilen och klev ut för att undersöka den. Han gick fram till den handkonstruerade bron och trampade lite på bräderna som låg där och gick sakta tillbaka till bilen. Han satte sig bakom ratten och tog sats. För en sekund hoppade hjärtan hur mig men lika fort kom det tillbaka när vi var över bron. Vi stannade bilen bara ett tiotal meter från bron och fick gå sista biten.

Nu var vi så pass långt in i området att barnen i området började peka och ropa "viting!" igen. Vi ignorerade dem och började packa upp allt material. I detta hus bor det en familj bestående av fem personer, varav en mamma, tre söner och en dotter. Själv huset består av ett rum som var uppdelat i två med hjälp av ett filt-liknande tyg.

En lampa sattes upp i vardera del av rummet och i brist på trä-lister var det svårt att fästa strömbrytaren. Vi löste detta genom att skruva upp en träkloss som komplement till den tunna fönster-listen och kunde då skruva upp strömbrytaren i det nedre vänstra hörnet. Solpanelen sattes upp på husets baksidan och kablar drogs in. Justice hade fyllt batteriet och när det slutade bubbla skruvade han på korkarna och ställde det på plats. Kablaget kopplades ihop på vanligt vis och efter att allting fungerade satte sig Justice ner med mamman i hemmet och förklarade hur mobil-laddaren fungerade.

De tackade oss och skakade våra händer. Det var dags för familjebild och vissa kan vara lite obekväma med att bli fotade. Justin brukar då säga någonting roligt på swahili och de flesta brukar då börja le eller skratta. Anledningen till att inte vissa ler eller skrattar på bilderna är att de oftast är lite blyga och inte delar Justins humor.
