---
layout: post
title: "Utflykt Till Musila"
date: 2012-07-09 00:40:41
---
Resans första utflykt blev till ön Musila strax utanför stranden. Det lättaste och bästa sättet att komma dit är att hyra en båt inklusive kapten och en guidad tur. Båtturen dit tar ungefär 25 minuter och det inkluderar ett varv runt den. <!--more-->

Dagen började med ett missförstånd. Vi trodde att vi skulle bli hämtade här klockan 11 och åka ut till ön då. För en gång skulle var vi klara lite innan Justin skulle hämta oss, förgäves. För att slå ihjäl lite tid gick vi runt huset och utforskade tomten och dess grönska, solade på baksidan och spelade lite boule. När Justin väl förbi hade han inte sitt vanliga fordon vi brukar åka med, utan en motorcykel. Hur ska det här gå? Tydligen tolkade Justin det som att vi inte skulle åka till ön idag eftersom Fredrik inte var frisk. Vi diskuterade oss fram till att Justin skulle åka tillbaka, hämta pickupen och komma tillbaka, så vi alla kunde åka ner tillsammans till stranden där hyrbåtfirman låg.

Väl framme vid stranden gick Erik och Justin in för att boka en tur ut till ön. Medan så satt jag, Fredrik och Justin kvar i bilen och fotade lite. Justin börjar bli mer van vid kameran nu, så det händer att han får ta ansvar för fotandet ibland. Med lite tips och råd blir han en bättre fotograf för varje dag som går. Det skulle tydligen dröja ett tag innan det fanns tid att åka ut till ön. Vi passade på att äta lunch och slappa lite, fram till att fotbollen kom fram. Så fort vi började spela kom det fram fler ungdomar och ville vara med. Vi kickade runt bollen och försökte hålla den i luften så länge vi kunde. Det är sjukt hur folk kan vara så olika, men hur en boll kan föra oss alla tillsammans och väcka ett otroligt samspel.

Innan lunchen serverades såg jag några som stod och fotades vid vattnet. Alla var finklädda och antagligen hade det någonting med Saba Saba att göra. Med kameran i handen gick jag ner till folkgruppen. Först möttes jag av skeptiska blickor, men så fort man hälsar, ler de och hälsar tillbaka med ett stort leende. Mannen som stod och fotade dem hade en liten och lite äldre digitalkamera så jag frågade om jag kunde ta lite bilder för att sedan mejla dem till honom. Blickarna mot kameran i handen fick tala för sig självt. Familjen ställde sig någon meter upp på stranden och fotograferingen började. De ville även att jag skulle vara med på en bild sedan, det kändes väldigt konstiga att stå där i en träningströja medan resten av familjen var uppklädda. Efter ett par bilder samt några porträttfoton var det dags för lunch. Familjen tackade så mycket för hjälpen och senare så visade det sig att mannen som fotade familjen var en inhyrd fotograf. Det kändes lite oartigt att tränga sig på sådär, men familjen kommer nog bli nöjda över bilderna som togs.

Vi tröck i oss lunchen för att sedan bege oss ut till havs. Det var ingen yacht till båt direkt, men huvudsaken är att den tog oss ut till och hem igen utan att sjunka. Till en början var vi lite skeptiska då motorn stannade halvvägs ut men båten tog sig i land utan problem. Innan vi klev ombord, fick vi som jag nämnde tidigare, en guide runt ön. Det var fåglar tamefan, om man får skriva så, överallt. De bodde på bergsväggen och i små grottan i berget. Vi försökte räkna och kom fram till att det fanns tre olika fågelarter där: två pelikanliknanade fåglar, en svart och en vit art samt örnliknanade giganstiska fåglar lite högre upp i luften. Efter varvet runt ön lade vi oss i land blev de andra båtarna.

Vi följde med kaptenen, eller han som styrde båten, till ett skjul och tydligen var det en avgift där för vita människor. Hur rasistiskt är inte det? Vi log och betalade mannen i skjulet samt skrev in oss i deras gästbok och gick vidare. Man möttes av fallfärdiga skjul på höger och vänster sida. Vi följde efter vår kapten som visade oss vägen upp på berget. Vi högt gräs och orm-potentiell natur vandrade vid i ungefär 10 minuter innan vi nådde toppen. Uppe på berget syntes de örnliknande fåglarna bättre. Kaptenen berättade att det hade kraschat ett flygplan på berget för länge sedan när de låg i krig mot Uganda. Justin och Justice fick översätta åt oss då kaptenen inte kunde någon bra engelska. Efter en panoramabild på toppen av berget var det dags att bege sig ner innan solen försvann.

När vi kom tillbaka till stranden möttes vi av Abbas, han vi handlade solpanelerna av. Han undrade hur vi mådde och vad vi hade för planer under veckan. Han föreslog även att vi kunde följa med honom och fiska en dag, då han stod för all fiskeutrustning.

En lång dag med full aktivitet och det var skönt att komma hem. Imorgon ska vi fortsätta arbeta. Klockan står på 07:00 lokal tid och förhoppningsvis ska vi hinna med två hushåll innan lunch.

Simma lugnt så hörs vi mer imorgon. Vi säger godnatt från Bukoba, Tanzania.

