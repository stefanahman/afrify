---
layout: post
title: "Lamputdelning"
date: 2012-07-19 23:09:27
---
Även fast 20 hem har fått lyse den här resan är det fortfarande många utan. För att minska den siffrar en aning har vi med oss 50 stycken solcellslampor för utdelning. <!--more-->

Solcellslamporna laddas upp genom solsken, men kan även laddas upp via usb-kabel från datorn. Uppladdningen från solen tar ungefär 2 timmar men kan variera med ett par timmar beroende på solen. Lampan är främst tänkt för att användas av ungdomar vid studier med såklart även till andra ändamål. Berodende på familjernas storlek och livssituation får de antingen en eller två lampor per familj.

Eftersom vi inte behövde har med varken stege eller verktyg hade Justin lånat sin fars bil idag. Precis som pickupen var det en Toyota, fast av modellen Rav4. Vi hade Judith med oss som hjälpt till att välja familjer. Vi gjorde ett få stopp med bilen och vandrade mellan de olika hemmen. När vi stannade bilen första gången visste vi inte vilken lång vandring vi hade framför oss. På kartan kanske det inte ser så långt ut, men terrängen och nivåskillnaderna gjorde vandringen tuff. Familjerna består i snitt av lite mer än fem personer och då har vanligtvis fadern i huset dött eller lämnat frun med barnen. Trots detta går de flesta barn i skolan och är därför i behov av ljus i deras mörker.

Alla familjer vi kommer fram till möts vi oftast av väldigt nyfikna barn. Klart att de undrar vad vi gör där, hos dem, på en plats ni läsare och de flesta andra inte trodde fanns. Vi var verkligen mitt ute i ingenstans, närmsta granne var inte alls nära. När Judith berättar varför vi har kommit brukar de bli överlyckliga. Vi tar ur lampan ur kartongen och tar bort skyddsplasten från solcellerna. Judith förklarar hur de ska användas och hur de fungerar. De testar att trycka på knappen och lampan tänds. En del klapparna händerna och andra skrattar, men på något vis visar de en obeskrivlig glädje. Judith översätter även att det är viktigt att de inte står direkt på sanden. Kommer det inte sand i lamporna finns risken att de går sönder. Halsen på lampan är böjbar, vilket underlättar användandet och hållbarheten. När de har tagit emot lampan tackar de alla oss jättemycket, skakar våra händer och ler brett. Hos de första hushållen tog vi med oss kartongerna tillbaka till bilen, men efter att någon familj sa att de gärna behåller dem för barnens skull. De säger att barnen brukar göra bilar utav dem. Vi lämnade kartongerna hos resten av familjerna.

Ungefär halvvägs genom utdelningen stöter vi på en hemsk syn. En stor rökridå visar sig och vi åker bort mot den. En gammal mans hus har brunnit ner. Han bodde där med sitt barnbarn, då pappan var för oansvarig att ta hand om sin son. Sonen som i sin tur råkat ut för en olycka och legat på sjukhus under en lång period kunde nu inte komma tillbaka till något hem. Hans farfar skulle bara gå upp till vägen och kolla en sak medan han lämnade elden han lagade mat på obevakad. Det var en hemskt syn och hände bara några timmar efter vi anlände till platsen. Han satt och grät på sidan tillsammans med sin hund. Usch.

Vi var dock tvungna att fortsätta vårt uppdrag och rörde oss ifrån platsen. Nya hem skulle få ljus. Totalt hann vi med 13 familjer innan lunch. Vi åkte ner till kyrkan för att äta lunch och bjöd Justin. Efter lunchen skulle vi till det obehagliga "slummet" och sedan vidare för att dela ut till tre familjer till.

Det första hemmet efter lunchen (det i "slummet") bodde en kvinna med sina två barn. Kvinnan har legat på sjukhus i totalt 2 år, utan känsel i sina ben. Efter 2 år fick hon komma hem, då känseln börjat komma tillbaka och idag kan hon gå helt självständigt. Fantastiskt! Under hela den här tiden hade hon bett till gud och inte tappat hoppet. Hon blev så glad när vi kom och sa att vi hade med oss lampor åt henne och barnen. Hon sträckte upp armarna i luften och bad till gud på swahili samt välsignade oss att vi kommit med ljus. Jag hade aldrig sett något liknanade, man satt där och blev helt tagen. Hon grät. Vi visste att vi kommit rätt.

Det återstod nu bara två hem och det i det sista hemmet vi besökte bodde det en tonåring med sina mindre bröder. Båda föräldrarna hade gått bort och han var tvungen att hoppa av skolan för att kunna försörja familjen så gått det gick. Han offrar sig för sina bröder och försöker ha maten klar när de kommer hem. Det var gripande att höra. Man såg på honom att han hade det tufft och att hans livsgnista höll på att gå ur honom. Vi vet att han uppskattar lamporna och kommer få väl användning för dem men han visade inte den minsta glädje. Hoppas lamporna kommer väl till användning och att hans bröder går klart skolan.

Vi skickade även med några lampor hem till den kvinna som följt med oss under eftermiddagen (har inte namnet just nu). Hon skulle dela ut ytterligare sex till. Judith skulle ta hand om resten av lamporna och se till att de kommer ut till välbehövande.

