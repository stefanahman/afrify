---
layout: post
title: "Fotbollskväll"
date: 2012-07-14 00:01:57
---
Jag har tjatat på Justin sedan vi kom hit ungefär om att jag ville spela fotboll. Vi har spelat en gång förut, men det var på stranden för skoj skull medan vi väntade på båten till ön Musila.

För första gånge på resan fick vi en ledig arbetsdag. Vi passade på att laga vår egen frukost och återhämta oss inför morgondagen. Vi väntade på lite material från Mwanza som Abbas skulle ta hem och Justin hade bilen inne på service. Han trodde bilen skulle bli klar någon gång efter lunch. Vi och Justin hade bestämt träff idag inför fotbollsträningen och satt ute på altanen och lyssnade på podcasts så länge. Klockan 12:30 dök han upp tillsammans med Judith och Lydia. Lydia är med och samverkar med Huyawa som är en organisation som hjälper AIDS-smittade och hemlösa barn. Justin och Judith åkte strax därpå medan Lydia stannade ett tag och pratade med oss om bland annat förra årets installationer. Vi bestämde att Justin skulle komma och hämta oss runt 17:00 för att åka till fotbollsträningen.

17:00 dök han upp och vi packade ihop det nödvändigaste och åkte ner mot stranden. Dessvärre hade jag inga fotbollsskor med mig, så jag fick spela in mina Niké löparskor. Det gick bra det också, fast då kunde jag såklart inte prestera på topp. Då det bara var jag som ville vara med och träna med de övriga spelarna, stannade Fredrik och Erik på sidan och sparkade lite boll med Justin, Justice och även Samson som var med idag. Världens sötaste unge.

Träningen satte igång och när jag gick in på planen, eller den gräs/sand-yta som träningen utspelade sig på, drog jag såklart till mig många blickar. Det gjorde ingenting, vi har vant oss vi det nu. Tränaren sa att vi skulle spring några varv värma upp samt göra diverse övningar. Jag tror att det var lagkaptenen som höll i uppvärmningen, han verkade ha någon slags ledar-roll. Efter uppvärmningen var det streching. Jag blev påmind om hur stel jag var i kroppen när jag såg de andra strecha, fast det var ju trotsallt över tre år sedan jag slutade med fotbollen.

Nästa övning var en passningsövning och hela gruppen var uppdelad i små, mindre grupper. Övningen gick ut på att man stod på två led mitt emot varandra och skulle passa i olika mönster. Vi det här tidsskedet var min puls uppe vid halsgropen, det syntes tydligt hur dålig min kondition var. När passningsövningen var klar var det smålags-spel, 3 mot 3. Det gällde att hålla bollen i laget som länge som  möjligt. Sen, äntligen streching! Följt av vattenpaus.

Det var nu tid för match och gruppen delades in i två lag. Planen var lång, jag anade oroa, hur skulle jag orka? Tränaren blåste igång och det var bara att bita ihop. Utan någon tidsuppfattning kom jag in alltmer i spelet och fungerade riktigt bra ihop med de övriga, borträknat konditionen. När det började skymma, myggen dök upp och min kropp inte orkade något mer signalerade jag för byte och ut på planen kom en ny och pigg spelare. Jag tackade för mig och tränaren sa att nästa träninge var på måndag: "Jag får se", sa jag och log. Nu var vi alla hungriga och begav oss till ELCT Hotel för middag. Det är en kyrklig byggnad som har ett hotel med en restaurang.

Med detta avsultar jag för ikväll och kommer sannolikt vaknade upp med en enorm träningsvärk i hela kroppen. Planen är att två hus kommer att lysas upp imorgon om beställningen från Mwanza har gått som den ska.

Godnatt från Bukoba, Tanzania.
