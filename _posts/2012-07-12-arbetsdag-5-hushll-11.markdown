---
layout: post
title: "Arbetsdag 5 - Hushåll 11"
date: 2012-07-12 03:00:40
---
Efter lunchen visade det sig att vi skulle göra ett jobb som skiljer sig från de andra på de flesta plan.

Justin kom och hämtade oss med bilen vid ungefär 15:00. Den här gången utan Justice i bilen, det kändes mycket tommare när inte han var med oss. Inte nog med det, när vi kommer fram till huvudvägen från huset svängen vi till höger. Alla våra tidigare  jobb har varit i riktning från byn, men det här jobbet låg på en avfartsväg ett par hundra med från vår väg i riktning mot byn. Resan tog lite mindre än 10 minuter, dörr till dörr.

Utan Justice, började vi packa upp materialet till nästa hushåll. Erik började hälla i batterisyran i batteriet med ett par handskar från tidigare år. Handskarna vi hade med till den här resan var det stora hål från från tidigare batterisyra. Även dessa handskar hade stora hål i sig och detta bevisar vikten av att bära handskar när man arbetar med batterisyra. Fredrik tog över rollen som solpanels-sladdskarvare. När vi skulle skruva upp strömbrytaren i huset insåg vi att de låg kvar hemma i garaget. Jag och Justin satte oss i bilen för att åka tillbaka och hämta dem medan Erik och Fredrik skruvade upp panelen på husets baksida. Lagom till vi kom tillbaka var de klara med uppsättningen av panelen och kablar skulle dras. Efter vissa om och men lyckades Fredrik till sist få in kablarna under tak.

Det visade sig att det här huset in var som de andra, detta hade innertak, vilket är lite problematiskt då det kan vara svårt att komma åt och dra kablar. Fredrik borrade en hål i taket för en LED-lampa och med hjälp av en lång pinne kunde vi fiska fram den andra kabeländan från en del av huset som inte hade innertak. Det här såg ju riktigt proffsigt ut. Den andra lampan var det inga problem att dra då den skulle placeras under den del som inte hade innertak. Batteriet placerades på en hylla ganska nära strömbrytaren och kopplades in. Vi ansåg att hyllan var tillräckligt stadig för att batteriet skulle kunna placeras på den översta hyllan. Med alla kablar inkopplade och med en färdigmonterad strömbryterade testade vi ljusstyrkan i den infällda lampan. Det här var definitivt den snyggaste lamp-uppsättningen den här resan.

Familjen i huset bestod av en ensamstående mamma med fem barn, varav åldrarna skiljde sig ganska mycket. De flesta av barnen gick i skolan och modern sa att det här var perfekt för att barnen ska kunna göra sig läxor om kvällarna hemma. Som tack för hjälpen vill hon bjuda på dricka. Vi trodde att det skulle vara något slags te eller kaffe, men ut kommer hon med fyra stycken läsker. Det kanske inte när något märkvärdigt tänker ni, men att bjuda fyra personer på läsk med en sådan livssituation som de lever i är någon utöver det vanliga. Man ville verkligen inte ta emot den för att vi kunde tänkt oss hur mycket de slitit för att samla ihop till dem där. De ger bort allt det kan för att visa som uppskattning och det betyder extremt mycket för oss.

Med en familjebild avslutade vi besöket och tackade för oss. Deras yngasta barn var så otroligt gulligt att jag kunde inte låta bli att ta några extra kort på henne.
