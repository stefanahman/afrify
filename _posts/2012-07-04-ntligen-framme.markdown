---
layout: post
title: "Äntligen Framme"
date: 2012-07-04 20:37:49
---
Äntligen! Nu har vi landat i bukoba och etablerat oss i huset. Ingen väska än dock. Den sista flygningen var den mest spännande då vi flög i ett litet passagerarplan. Väntetiden i Mwanza var inte så lång som vi hade räknat med. Vi lyckades komma till incheckningen lagom i tid med taxi från hotellet. Hotellet var en hit, bra mat med fräsha rum och en underbar utsikt.

Planen var att vi skulle åka till Mwanzas innerstad idag och kolla solpaneler samt jämföra priserna med de som går att köpa i Bukoba. Det var meningen att vår chaufför, Dotto, skulle köra oss men av någon oförklarlig anledning gick hans bil sönder. Hotellet kunde inte ordna en taxi till stan, utan bara till flygplatsen. Våra instinkter sa att vi inte borde hoppa in i någon okänd mans bil på ett ställe vi aldrig vistats på förut. Detta resulterade med en dag på hotellet med en välförtjänt vila, då vi rest två dagar i sträck. Vi har diskuterat lite om hur vi ska göra med solpanelerna och har kommit fram till det ändå vore bättre att skaffa dem här i Bukoba, dels för att slippa transportsträckan till Bukoba men också att vi redan har kontakter här sen förr som kan hjälpa oss.

På flygplatsen i Bukoba blev vi välkomnade med öppna armar av Judith och Justin. Judith är med i Bukobas kyrkliga församling ELCT (Evangelical Lutheran Church in Tanzania) och hjälpt Erik och Fredrik förut. Hon kan förvånandsvärt bra svenska då hon bara tillbringat en månad i Sverige och går att kommunicera med utan problem. Justin är ett nytt ansikte och ska också hjälpa till här nere. Alla är så trevliga och tacksamma att vi är här just nu. Det känns riktigt bra att kunna hjälpa till.
Ikväll blev vi bjuda på middag och diskuterade lite när vi skulle ses imorgon för inköp av material samt planering av installationerna.

Nu sitter var och en med sin dator och försöker få igång internet. Om ni ser detta inlägg på bloggen så vet ni att vi lyckats. Annars? Ja, det är det bara vi som får ta del av detta.

Vi säger tack och hej för ikväll. Roligt att det är så många som följer oss. Vi hoppas att det blir fler då arbetet drar igång på riktigt.

Jo juste...
Alla vet ju att det är varmt i Afrika, eller hur? Erik och Fredrik har blivit förkylda.
