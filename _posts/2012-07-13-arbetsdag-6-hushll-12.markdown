---
layout: post
title: "Arbetsdag 6 – Hushåll 12"
date: 2012-07-13 10:29:58
---
Under gårdagens jobb hade vi finbesök med oss. Judith ville följa med och se hur det fungerade när vi gjorde en installation i ett hem. Vi blev hämtade av Justin och Justice strax efter klockan 09:00 lokal tid. <!--more-->

Vi dubbelkollade packning att allting var med. Ett extra batteri och en extra solpanel ifall någon av dem inte skulle fungera. Vi lastade pickupen och åkte, den här gången ifrån byn. Vädret kunde beskrivas med ett ord, sol. Vi packade även ner en extra flaska vatten, det är otroligt viktigt att fylla på kroppens resurser.

Väl på vägen till det 12:e hushållet tog vi vänster på en avsticksväg relativt tidigt. Det är lika spännande varje gång vi åker på en väg vi inte åkt på förut, roligt att se nya vyer. Tillslut stannar vi ett relativt välbyggt hus. Det är lika roligt varje gång att se att en familj bor i ett ordentligt hus, stabila väggar och ny takplåt. I hushållet bodde en familj på 7 personer: två tvillingsyskon, varav ena med sin fru och sina 4 barn (varav en syns inte på familjebilden).

Justice tog initiativen att fylla på batterisyran. Till en början satte han på flaket och planerade att fylla på där. Vi så åt honom att kliva ner på marken och göra det där eftersom om han skulle spilla någon syra, så skulle vi slipppa sitta i det på flaket sen. Fredrik och Erik började förbereda solpanelen för uppsättning medan jag skruvade upp strömbrytaren på ett lämpligt ställe, nära där batteriet skulle placeras. Panelen skruvades upp och kabel mättas ut för att räcka till andra sidan huset där batteriet skulle stå. Tre lampor sattes upp, det behövdes då huset var relativt stort och inte kunde täckas med bara två lampor. Kabel mättas upp och drogs samtidigt som solcellsregulatorn förberedes för att kopplas in med batteriet. Erik kopplade in det sista i strömbrytaren och Fredrik slutförde arbetet med batteriet. Och voilá! De två lamporna i huvudrummen var kopplade till en knapp medan sovrummet där batteriet stod var kopplat till den andra.

Judith och familjen började klappa händerna när lamporna tändes för första gången. Innan vi hann packa ihop och gå ut från huset kom mamman till barnen fram till oss och ville skaka våra händer. Man såg i hennes ögon hur glad hon var att få ljus i sitt hus. Med så många barn som befanns sig under detta tak var ljus en nödvändighet. Precis innan vi skulle åka iväg och strax efter familjebilden kom tvillingsystern fram med en låda fylld med avokada stora som grapefrukts. Vi tog gladelingen emot denna gåva då hon ville visa familjens stora uppskattning.
