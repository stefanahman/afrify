---
layout: post
title: "Gudstjänst"
date: 2012-07-15 20:20:17
---
Idag är det söndag och som ni säkert känner till är det gudstjänst på söndagar. Det går tre gudstjänster varje söndag: 07:30, 10:00 och 12:30. För att förbättra kontakten mellan Bukoba, Tanzania och Sverige deltog vi i en gudstjänst klockan 10:00 för att visa vårt engagemang. <!--more-->

Justice kom hem till oss strax före klockan 10 lokal tid och sa att Justin skulle bli lite sen och skulle börja gå för att möta honom. Något uppklädda började vi gå i värmen och det tog inte lång tid innan duschen i morse ganska plötsligt ganska långt bort. Ungefär halvvägs till kyrkan såg vi en vit Toyota Hillux närma sig, det var Justin. Han ursäktade sig för fördröjningen och vi fortsatte resan på flaket.

Väl framme vid kyrkan gick vi in efter Justice och hans bror Samson för att ta plats. I mitten såklart, för att kunna dra till sig så mycket blickar som möjligt. Det var svårt att följa vad prästen sa då hans pratade på swahili och ganska fort. Vi försökte smälta in så gått det gick och försökte se intresserade ut. De spelade psalmer och sjöng i kyrkan, ibland sjöng körerna själva. Det fanns två körer, en på varsin sida i lokalen. Den ena bestod av barn, den andra av vuxna människor. Glad musik spelades av en kantor samt ett par personer på trummor. För övrigt var det sång i både en-stämmor och fler-stämmor.

En del av gudtjänsten behövde inte barnen vara med på, det var när prästen predikade, då fick barnen gå ut på gården och leka. De kom tillbaka när predikan var över.
Mot slutet av gudtjänsten var det dags för insamnling av gåvor. De som kunde, nästan alla, fick gå fram och lägga gåvor i korgar i form av pengar. De som inte hade pengar att ge bort kunde dela med sig av till exempel odlingar hemifrån. Det var nästan fult att inte ha med sig någon gåva till kyrkan. Efter att prästen läst några stycken ur en bok började körerna sjunga och vandra utåt. När körerna var ute på gården kunde resten gå ut. Det var dags för auktion på de gåvor som inte var i form av pengar. Där fick folk buda på gåvor som kunde vara allt ifrån kycklingar till sockerrör.

Idag var även den sista gången vi såg Justice för den här gången. På måndag ska han börja i skolan som ligger i ett annat diskrikt. Han har varit till stor hjälp, tack Justice!
