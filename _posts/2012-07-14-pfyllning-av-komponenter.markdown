---
layout: post
title: "Påfyllning Av Komponenter"
date: 2012-07-14 22:16:50
---
Det känns som om vi har börjat få in en rutin nu: vaknar klockan 07:50, klär på sig, äter frukost (ägg, bröd, papaya, pressad juice och te/kaffe), borstar tänderna med flaskvatten och sedan packar bilen. Men först när på stan för att inhandla mer material. <!--more-->

Vi åker ner mot stan som så många gånger förr, Justin kör. Det är nästan nedförsbacka hela veckan och han brukar lägga i friläge och rulla ner i mån om att spara bensin. På vägen ner brukar vi åka förbi en del småbarn och springer ut mot vägenkanten, pekar på oss och skriker: "viting!". Beroende på vilket humör vi är på brukar vi antingen vinka tillbaka åt dem eller bara ignorera dem.

Som vanligt åker vi alltid till Abbas affär först för att köpa saker. Vi pratade med Abbas i veckan och han skulle till Mwanza för att beställa hem lite saker. Han sa till oss att han skulle komma hem idag, men så var icke fallet… Istället var hans far i affären och enligt honom skulle inte Abbas vara hemma fören på tisdag. Vi frågade hans far vad som fanns på lager idag och det enda som fanns var andra sorters batterier och solpanelen än de vi använt hittils.  Batterierna var större (50 A) än de vi använt innan (40 A) och solpanelerna likaså. Det här skulle bli dyrare för oss. Vi skulle även köpa någonting vi kunde fästa solpanelerna med, för spikbanden vi tog med oss hemifrån börjar ta slut och såna finns inte att köpa här. Vi blev rekommenderade en affär lite längre bort.

När vi kom dit frågade vi efter spikband i hopp om att det skulle finnas och visade en bild på hur de såg ut. Han skakade på huvudet och sa att de endast hade liknanade band fast utan hål i och att det var svårt att få tag på här i Bukoba. Han pekade på en annan affär och sa att det kanske fanns där, det var en elektronik-affär som var insatta i solenergi och allt där till. Vi gick dit och pratade med han som stod i kassan och förklarade var vi var ute efter. Även han skakade på huvudet och sa att han inte hade någonting sånt, men han blev däremot väldigt intresserad av vårt arbete och ville veta mer. Det slutade med att vi åkte därifrån med en gäng batterier och solpaneler som vi använt tidigare, dessutom var batterierna något billigare än de hos Abbas.
