---
layout: post
title: "Arbetsdag 4 - Hushåll 8"
date: 2012-07-11 20:10:09
---
Med mat i magen och med glatt humör packa vi pickupen och begav oss mot nästa hushåll. Vi det här laget kunde vi vägen, huset som vi skulle till låg i trakten vid det föregående. Justice var med Justin i vanlig ordning. När vägen började smalna av visste vi att vi snart nått hushållet.

Först gick vi förbi det hushållet, fast med ett kort stopp för att fylla batteriet med batterisyran. Vi skulle gå vidare och ta ett annat hushåll före, var det tänkt ifall. När vi kom fram till det andra hushållet och precis hade bestämt var solpanelen skulle sitta så började familjen peka och ropa. Det var någon insekt som hade sitt bo precis där stegen skulle stå. Med ett sylvass kniv-liknanade föremål fastsatt på en lång pinne rev de ner bananträds-kvistarna där insekterna befann sig. En sak är saker, blir afriker rädda för en insekt, då bör man hålla sig undan. Vi frågade Justin om den var giftig, han bara nickade. Det fick vara nog. Vi tog allt material, förutom ett batteri och en solpanel och gick tillbaka det först hushållet igen i väntan på att de skulle få bort insekterna.

Väl tillbaka på det första hushållet började vi packa upp solpanelen och testa om den var hel. Erik skruvade upp den på taket samtidigt som vi frågade var familjen ville ha strömbrytaren samt lamporna. Med det klart mätte vi upp kabel och Fredrik fick börja klättra inomhus. Justice skruvade på "sockerbitar" på solcellsregulatorn medan Fredrik kollade att han gjorde rätt. Erik kopplade in det sista till strömbrytaren testade knapparna.

Det första hushållet efter lunch gick riktigt smidigt. Vi arbetade på olika platser och kompletterade varandra, så kallat "multitasking". Frun i huset tillsammans med hennes tre barn blev instruerade av Justice hur batteriet och mobil-laddaren skulle hanteras. Efter en familjebild och många hjärtliga tack gick vi tillbaka till det insektsdrabbade huset.
