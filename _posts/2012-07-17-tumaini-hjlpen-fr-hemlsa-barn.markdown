---
layout: post
title: "Tumaini - Hjälpen För Hemlösa Barn"
date: 2012-07-17 23:52:17
---
Installationerna var klara och idag var det dags att besöka Tumaini Children Center. <!--more-->

Tumaini är en organisation som tar han om hemlösa barn. Barnen där har för det mesta blivit övergivna av deras föräldrar, antagligen för att de inte vill eller ha råd att ta hand om dem. Tumaini hjälper de här barnen att komma på fötterna, gå i skolan, lära sig läsa och skriva och förhoppningsvis komma tillbaka till någon familj igen. Mer information om Tumaini kommer upp lite senare på hemsidan.

På morgonen började vi med att hälsa på kontoret i stan där ledningen sitter. Vi hade några gåvor från Sverige vi skulle lämna över. Det var bland annat ett par solvattendunkar, solcellslampor samt en dator medföljande en solcellsladdare. När vi först kom till kontoret pratade vi med Syster Adventina som arbetade med barnen. Efter några minuter prat på hennes kontor blev vi hänvisade in till ett större rum. Så fort vi satte oss i en soffa där kommer det in ett dussintal person. Det var personer som var engagerade i organisation och hade någon slags uppgift där. Syster Adventina berättat lite om orgainisationen Tumaini och Judith fick agera tolk åt oss. Efter det gick vi varvet runt och alla presenterade sig, även vi, fast på engelska.

Väl klara där återvände vi till syster Adventinas kontor och tog fram gåvorna från Sverige. Jag gillar inte liknelsen "som ett barn på julafton", men det finns ingen annan som passar in bättre än just den. Hon var helt överlycklig över solvattendunken och en solcellslampa, riktigt härligt att se. Utöver detta hade Göran även skickat med oss två kuvert till henne. När hon hade mottagit allt kallades Peace in, ja, det är så hon heter. Först visade Adventina vad hon hade fått och sedan fick hon ta emot datorn vi hade med oss. Jag lärde henne grundfunktionerna och vart alla nödvändiga program låg såsom: Word, Excel och Powerpoint. Väl klara där var det dags att åka ut till barnhemmet för att inspektera deras solcellssystem.

Barnhemmet låg en bit utanför stan och vi åkte dit i Justins fars bil, fast det var såklart Justin som körde. Väl på barnhemmet möttes vi av en del barn som undrade vad vi gjorde där. Några av dem följde med oss in. Vi började med att visa hur man skulle fylla solvattendunkarna och hur de sedan skule användas. Det finns två hål från dunken, ett in med ett filter samt ett ut. Man fyller dunken full med vatten så att en sensor täcks över i dunken, sedan placeras man dunken i direkt solljus och såsmåningom kommer solljuset ha indirekt tagit bort att otrevliga bakterier ur vattnet. Varje dunk rymmer 5 liter och de kommer parvis.

Vi gick sedan vidare till elcentralen i huvudbyggnaden och kollade in systemet. De har på senare tid köpt en 12V-TV som de haft på under kvällstid och då inte kunnat ha lamporna tända samtidigt. De undrade om vi kunna komma på varför. Vi räknade lite på batterikapaciteten samt vad varje lampa och tvn drog. Efter några minuters tänkade kom vi fram till att batteriet var för klent för att kunna försörja tvn och batterierna samtidigt. Med det löst gick vi ner till ett annat hus för att beskåda dess system. Mycket mer än så hann vi inte mer än en liten rundvandring i området.

Innan vi åkte därifrån kunde jag inte låta bli att vilja ha en bild på hela gruppen. Vilka underbara personer som driver en sån underbar organisation. Jag citerar Fredrik utan lov: "Det är inget tvivel på att de här personerna kommer direkt till himlen". Jag kan inte än annat hålla med.

