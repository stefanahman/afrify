---
layout: post
title: "Arbetsdag 4 - Hushåll 6"
date: 2012-07-11 14:12:56
---
Till er som suttit och väntat på ett inlägg igårkväll ber jag om ursäkt att detta inte dykt. Anledningen är att vi alla somnade innan klockan 22. Det tar på krafterna att göra fyra husinstallationer på en dag. Detta var möjligt då husen inte låg allt för långt bort från varandra, bra planering! Mycket av tiden går annars åt att transportera sig mellan hushållen.

I gårdagens första hushåll bodde en familj på fyra personer i ett relativt välbyggt hus. Detta underlättade moteringen av solpanelen och dragningen av kablaget. Det första vi gjorde var att fylla batteriet med syra samt testa om solpanelen fungerade genom att ta upp den ur förpackningen och mäta spänningen. Fungerar solpanelen som den ska brukar multimetern visa ett ungefärligt värde på 24V. Minimum för att den ska ge någon laddning är 14V. Erik satte upp solpanelen och Justice fortsatte lära sig nya saker. Han brukar få uppgiften att sätta "sockerbitar" på solcellsregulatorn. Strömbrytaren skruvades upp i en dörrkarm och kabel mättas ut. Det är viktigt att inte slösa på kabel utan tänka efter och dra kablarna smart. Kabel är en av de dyrare komponentera, men såklart ska man heller inte snåla eller vara girig vid kabeldragning. I slutändan spelar det ingen roll ifall det blir bra eller för dyrt, bara det blir gjort.

När Fredrik dragit klart alla kablar kopplade Erik in det sista i strömbrytaren. Det är då sannigens ögonblick väntar. I alla tidigare hushåll har det fungerat på en gång, vilket sparar extremt mycket tid. Det tar tid att felsöka alla kopplingar och skarvar. Det är därför vi gör allting från början med en otroligt stor nogrannhet. Med några knapptryckningar ser vi att båda lamporna lyser och laddaren fungerar som den ska. Justice har fått i uppgift att berätta för familjen hur mobilladdaren ska användas. När ingen mobiltelefon laddas ska usb-kontakten dras ut ur 12V-laddaren då den drar lite extra. Han berättar även hur viktigt det är att batteriet står stadigt på marken. Vi tror inte att det är några familjer som vågar röra ett fullt fungerande system, men allt för säkerhets skull.

Alla berömmer oss så mycket, men vi gör bara vårt jobb och är glada att få hjälpa till. Det är många som säger att om de hade någonting att ge bort, skulle de göra det. Vi vill absolut inte ta emot några gåvor, men för att inte vara oartiga "måste" vi det. Det är en fin gest från familjen, fast allt vi ber om är egentligen leenden. Det viktigaste är att familjen är nöjda med arbetet vi har gjort.

Vi bad familjen ställa upp för fotografering. Vanligtvis framför deras eget hus. Vi tackade så mycket och gav oss av mot nästa hus som vi planerade att hinna med innan lunch.
