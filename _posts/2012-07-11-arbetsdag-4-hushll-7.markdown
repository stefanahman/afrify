---
layout: post
title: "Arbetsdag 4 - Hushåll 7"
date: 2012-07-11 14:13:39
---
När vi kom fram till nästa hushåll började vi känna oss lite hängiga och hungriga. Vi bet ihop och försökte arbeta fort, men ändå så vi gjorde ett ordentligt jobb och slapp åka tillbaka för att rätta till någont slarvfel.

I nästa hus bor en familj på tre personer, en mamma och två barn. Vi hade börjat få upp rutinen nu och Justice tog allt mer initiativ för varje hem och började med att fylla batteriet. Efter att solpanelen hade testats satte Erik upp den i vanlig ordning. Plåten var i rätt dålig skick och svårgjorde monteringen. Fredrik och jag gick in och började planera kabeldragningen. När vi frågat familjen och de bestämt sig var de ville ha lamporna och strömbrytaren började vi att mäta kabel. Det går inte att börja mäta fören platserna på komponentera är bestämda. För att minimera antalet meter kabel placerades batteriet rakt under solpanelen med störmbrytaren därtill.

Rollerna började bli allt mer statiska för att spara tid och alla visste vad nästa steg i installationen var. Barnen satt några meter bort och såg nyfikna ut, jag var tvungen att ta en bild. När jag visar bilden för barnen och zoomar in på deras ansikten brukar de alltid börja att skratta. De är antagligen inte vana att se bilder på sig själva. Det är en otrolig upplevelse.

Ett problem med nästan varje hus är inneväggarna. Dels är det svårt att få in stegen i huset, men dock ännu svårare att hitta en plats att luta den mot. Ger man väggarna en liten lös knuff börjare de oftast att gunga. Det är ofta att vi får stå ett par man bakom stegen och kompensera krafterna. Oftast är det Fredrik som får klättra inomhus, då det är han som väger minst. En lampa sätts över matplatsen och en i ett sovrum. Fredrik drar kablarna till strömbrytaren som Erik kopplar in. Locket på strömbrytarne skruvas dit och det sista vid batteriet kopplas in. Innan deras belysning är inkopplad får vi använda vår egen.

Vilken skillnad! Matplatsen blev som en helt annan med lyse. Då ska vi påpeka att det fortfarande är dagtid, förstå då vilken skillnad det blir mot natten. "God bless you", säger mamman och sätter ihop händerna. Det är svårt att svara på en sån fras, vi skakar hennes hand och hoppas att hon är nöjd. Några foton senare satt vi i bilen på väg hem till huset för att äta lunch. Två nya hushåll väntade på eftermiddagen.
