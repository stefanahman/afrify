---
layout: post
title: "Gamla Installationer"
date: 2012-07-21 00:37:42
---
Idag (19/7) var det sista arbetsdagen för den här resan. Eftersom det fanns tid över bestämde vi oss för att åka runt och inspektera de gamla installationerna. En del var i behov av reparation.

<!--more-->

Dagen började med att vi besökte vår kära vän Abbas för att hämtade mer material ifall någon av hemmen behövde repareras. Vi då inte visste vad som var trasigt tog vi med extra av allt. Besöket hos Abbas blev kortare än vanligt då det var tidsbrist. Efter en 15-20 minuter var vi på rull igen, den här gången mot ett av hushållen längst bort. Det här året var hemmen mycket bättre planerade då vi kunde ägna mer tid att montera system till skillnad från förra året då Erik och Fredrik spenderade mest tid i bilen.

Vi åkte, långt åkte vi. Vi kom allt längre bort från civilisationen, trodde vi. Efter en lång väg, förbi ett gigantiskt kaffefält svängde vi upp mot bergen på en mindre väg. Underlaget blev allt sämre och växtligheten allt tätare. Plötsligt såg vi hus, bilen stannade på en väldigt städad uppfart. Erik och Fredrik kände för länge sedan igen sig från förra året. Vi tog med oss vår trogna blåa låda och började vandra mot huset som låg några hundra meter bort.

Väl framme i huset möttes vi av en fruktansvärd röra. Det här hemmet hade rapporterat att deras lyse slutat fungera för ett tag sedan, inte undra på det. Det hade varit någon annan och försökt koppla in flera lampor, men synnerligen i brist på kunskap. Lamporna hade blivit flyttade, kablar var dragna i onödan och polerna var felvända på batteriet, det här var en hemsk röra. Det tog ganska lång tid att analysera kopplingarna och komma på hur problemet skulle lösas. Vi började med att kolla ifall varja komponent för sig fungerade. Med multimeter mätte vi spänningsstyrkan från solpanelen, den verkade vara okej. Vi testade med att mata spänning till solcellsregulatorn från panelen för att se om den laddade korrekt, det gjorde den. Vi kopplade om allting från början då vi tyckte att skarvarna var dåliga. Varje lampa testades för sig från strömbrytaren och de lös. Vi kopplade om, ORDENTLIGT och rättade till batteripolerna. För att markera att ingen bör modifiera system limmade vi de kopplingar som skulle kunna modifieras, allt detta för att minska risken att någon annan, som tror att han/hon kan allting, ska koppla om och förstöra systemet, igen. Nytt för i år är mobilladdaren som sätts in direkt på batteriet. De tackade så mycket och Justin förklarade hur laddaren fungerar innan vi begav oss mot nästa hem.

Vi åkte en annan väg tillbaka runt kaffefälten och svängde upp mot huvudvägen. Utsikten var någonting utöver det vanliga, hur många bilder jag än tog, går det inte att återskapa. Som Fredrik har sagt hela resan: Man kan tänka sig stora varelser som levde för länge sedan gå runt i landskap. Hela dalen vi åkte genom var som ett stort dinosaurie-landskap. När vi väl nådde huvudvägen färdades vi några kilometer i stans riktning innan vi svängde av igen. Den här familjen hade ett halvt fungerande system som dock betedde sig konstigt. Dels var två lampor borta men sedan var alla lamphållare kopplade till samma knapp. Även här hade det varit någon här och kopplat om. Vi satte i nya lampor där det fattades och kopplades om så att varje lampa fick en egen knapp. Även här limmade vi igen allting som kunde orsaka en felkoppling samt installerade en mobilladdare. Familjen blev jätteglad och man känner igen det där glada leedet, alltid lika roligt att se. Det här jobbet gick fortare än det förra och snart var det lunch, Justin trodde dock att vi skulle hinna med det sista innan. Vi var hungriga med beslutade oss för att åka iväg och göra det sista som låg i närheten.

Jag har alltid förundrats över hur mycket som måste stämma för att hela kretsen ska fungera, minsta fel och systemet dör. Nästa hem hade en annorlunda regulator, den som kontrollerar hur mycket batteriet ska laddas och hur mycket spänning som ska skickas ut till lamporna. När vi kom till hemmet fungerade inte lamporna. Med med en enkel förbikoppling av regulatorn, kopplades strömbrytaren direkt till batteriet precis som i de andra hemmen. Precis som de andra hemmet, fick de en mobilladdare och instruktioner till denna. Nu var det dags för lunch hemma i huset.

Vi möttes av "Mamma mat" med, såklart, samma lunch som alltid. Vi har börjat vänja oss vid den, men det ska bli så skönt att komma hem till pastan, falukorven och all svensk mat. Efter lunchen besöker vi Lydia, vars solpanels-system slutat fungera. Det här skulle bli det absolut sista jobb här nere den här resan, och något jobbigare än de andra.

Väl framme välkomnade Lydia oss varmt och vi gick in för att ta en titt på batteriet och resten av installationen. Det började riktigt dåligt, varken solpanelen eller batteriet fungerade. Erik gick upp på taket för att undersöka solpanelen. Värt att notera är att det regnade, vilket ger extra poäng att klättra på dåliga tak. Det visade sig att panelen hade vänt på sig, antagligen av den tuffa vind som ibland kan förekomma. Erik vände tillbaka panelen och ropade ner att den såg hel ut, samtidigt som Fredrik mätte med multimetern att den fungerade. Batteriet byttes ut och det nya kopplades in. Ny batterisyra fick också införskaffas. Strömbrytaren testades och allting såg ut att fungera. Lydia blev otroligt glad och vi sa att hon måste underhålla batteriet mycket bättre. För att efter några månader sjunker batterisyra-nivån i batteriet och måste fyllas på med destilerat vatten. Även hon kompletterades med en mobilladdare.

Jobben var nu klara och vi rörde oss hem mot huset igen. Imorgon väntade väskpackning och en sväng ner på stan för lite shopping. På kvällen ska de involverade personerna här hålla en avslutningsmiddag som tack för allt. Den ser vi fram emot.
