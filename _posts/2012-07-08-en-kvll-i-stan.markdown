---
layout: post
title: "En Kväll I Stan"
date: 2012-07-08 23:19:35
---
Igår kväll åkte jag och Erik ner till stan med Justin och Justice medan Fredrik låg sjuk hemma. Han hade då fått i sig lite apelsinjuice och kände sig lite bättre än han gjorde på morgonen. Det var nog ett bra val att stanna hemma på eftermiddagen för att återhämta sig. <!--more-->

Det var även "Saba Saba" igår, som betyder den 7/7. Saba är alltså sju på swahili. Det var den dagen då Tanzanias politiska parti skapades 1954, bland flera saker. Hela berättelsen bakom det datumen är lite oklart, men för att göra en lång saga kort, så blev Tanzania ett bättre land efter detta. Detta firar då i flera dagar varje år med musik och fest. Scener runt om i Bukoba sattes upp och folk höll tal, sjung och spelade musik.

På väg ner till stan plockade vi upp Justin far som skulle ha skjuts till kyrkan, han var en präst. Justin hade berättat om jobbet vi gjorde här nere och han sa att det betyder oerhört mycket för folket här. Genom en välsignelse visade han sin stora uppskattning. När vi närmade oss kyrkan hördes massor av biltutor. Till en början blev vi lite oroliga men sedan insåg vi att vi hade kommit mitt i ett brölopp. Bilarna var klädda med fina band och brudparet hade en stor rosett i bak. Det kändes dock lite fel att vistas på den platsen vid den tidpunkten, för det är oförskämt att sno uppmärksamheten ifrån brudparet. Vi har snart varit här i en arbetsvecka och får fortfarande lika många ögon på oss varje gång vid åker ner till stan.

Justin ville visa oss stranden och vi tyckte det lät som en bra idé. Solen stod fortfarande ganska hög upp på himlen när vi nådde stranden. Vi tog oss en varsin dryck och vandrade ner mot vattnet. Vågorna svallade in mot benen, men blev blöt upp till knäna bara en meter ut. Jag passade på att ta en panorama-bild över stranden och vattnet. Det återskapar åtmosfären på ett bättre sätt. Vi gick norr ut mot en udde och njöt av stunden. Justin berättade ett en bit bort brukade det arrangeras fotbollsträningar på kvällarna varje vardag. Vi åkte dit för att kolla om det var någon träning just då.

Uppvärmningen hade precis börjat när vi parkerade den vita Toyota Hilluxen bredvid fotbollsplanen. Frågan hade kommit upp förut om vi kunde åka och spela någon dag, så Justin sprang fram till tränaren medan vi andra satt kvar i bilen. Han stod där ett och och pratade och efter ett tag pekade han mot bilen. Vi kunde inte höra vad han sa medan när han kom tillbaka berättade att han vem som helst fick komma ner och spela. Ingen av oss har med fotbollsskor, så det behövs införskaffas innan vi kan vara med. Det får vi göra någon annan dag.

