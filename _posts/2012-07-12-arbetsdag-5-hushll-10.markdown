---
layout: post
title: "Arbetsdag 5 - Hushåll 10"
date: 2012-07-12 00:00:14
---
agen skule börja med ett besök hos Abbas. Det var en del saker som började ta slut i vårt lager. Häromdagen köpte vi mer kabel och idag skulle vi ha el-tejp och "sockerbitar". Till er som inte vet vad en socker bit är, Googla: kopplingslist.

Med påfyllt material-lager begav vi oss till Judith en sväng innan vi skulle hem och packa bilen inför nästa hushåll. Judith var inte hemma utan på kontoret, så vi dit med Justin. Vi pratade om när vi skulle träffa Adventina, en nunna, samt när vi kunde arbeta för Tumaini, som en är kristen organisation för hemlösa. Adventina kunde inte fören den 17 Juli, så någon gång efter det datumet. Vi skulle återkomma angående henne. Tumaini ska vi börja arbeta för så fort vi är klara med dessa installationer. Som max har vi material för 20 hushåll, varav hälften klara med nästa inräknat.

Nästa hus passerade vi vid besöken av de förra två. Delar av huset var nedbrunnet och det kändes riktigt bra att få komma dit och installera ljus i den återstående delen. Taket var i relativt bra skick och det var inga problem att fästa solpanelen i takplåten. Justice föll på batteriet med syra, det går per automatik nu. Den återstående delen av huset bestod av två rum, varje rum fick en lampa i mitten. Batteriet placerades såsom i alla andra hus, det närmsta hörnet från panelen sett. Lagom kablar drogs och med hjälp av Fredrik akrobatik kunde lamporna sätt upp utan några som helst problem. Jag skruvade upp strömbrytaren i ett av rummens dörrlist och Erik kopplade in den. Fredrik kopplade solcellsregulatorn till batteriet och det blev en riktigt snygg dragning från strömbrytaren till batteriet längst med dörrlisten.

Justice förklarade för modern i huset om batteriet och mobil-laddaren, hur dessa skulle skötas. I den kvarvarande delen av huset bodde en mamma med fyra döttrar. Mamman och en av döttrarna började klappa händerna av lycka när lamporna fungerade. De radade upp för en familjebild och efter bilden tog vi alla döttrar i handen, utom en, hon var lite blyg.
