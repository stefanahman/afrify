---
layout: post
title: "Arbetsdag 3 – Hushåll 5"
date: 2012-07-10 00:34:25
---
Vid nästa hushåll som bara låg några hundra meter bort bodde en ensamstående mamma med fem barn, varav två tvillingpar. Tre av barnen gick i skolan och kunde läsa och skriva. När vi anlände kollade de på oss med stora ögon. När vi vinkade började de skratta och de vinkade tillbaka.

Vi lärde Justice att skala kabel, så han satt på flaket en del och tränade på det. Vi andra tränade på swahili istället, det tyckte vi var mer relevant för vår del. Huset vi anlände till hade ett ganska dåligt tak, vilket gjorde att plåten var svår att skruva i. Den höll på att falla i samman, så det gällde att vara väldigt försiktig. Erik lyckades tillslut fästa solpanelen i en takbalk, eller en pinne, som det faktiskt var och dra in kabeln under taket. Jag skruvade upp lådan till strömbrytaren efter familjen önskemål och Fredrik började dra kabel i taket. När det hade slutat bubble i batterisyran kom Fredrik in med batteriet och kopplade in solpanelen. Erik kopplade ihop det sista med strömbrytaren och såg till att allting fungerade.

När mamman i huset såg att lamporna fungerade blev hon otroligt glad. Hon ville att sina barn skulle visa lika mycket uppskattning åt, så vi skakade hand med alla barnen. Efter den obligatoriska familjebilden begav vi oss tillbaka mot huset. Lunchen väntade på oss, samt en hel eftermiddag.
