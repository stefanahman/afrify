---
layout: post
title: "Arbetsdag 1 - Hushåll 1"
date: 2012-07-06 21:39:56
---
Inte fören idag kändes det som om vi gjorde någon nytta, rent praktiskt. Men det är mycket förberedelser och planering innan man kan komma igång med installationerna. Idag har vi gjort två installationer plus ett extrauppdrag.

Det första vi gör på morgon är att kolla runt i sängen om det har smygit sig in några härliga insekter. Än så länge har vi klarat oss, nästan. Erik hittade en spindel i kudden precis innan han skulle gå och lägga sig igår och valde att byta rum, ett klokt val. Vi har utöver detta hittat en kackerlacka, en till spindel, en larv och ett skelett av en ödla. <!--more-->

Dagen började med att "Mamma mat" serverade frukost klockan 08:00. Det innebar att vi hade en timme på oss innan Justin kom och plockade upp oss för att åka till det första hushållet. Till frukost serverades ägg och bröd tillsammans med en banan-juice. Med borstade tänder och nerpackad utrustning begav vi oss ut mot vildmarken. Idag var Justins son med oss, Justice. Han satt i fram och höll i solpanelerna. Vi tre satt på flaket med övrig packning.

Vi trodde vi aldrig skulle komma fram, vi bara åkte och åkte. Den gropiga vägen gjorde att vi far runt på flaket som trasor. Justin frågade om det var okej ifall han kunde gasa på lite mer, då vi skulle spara en del tid för att hinna klart arbetsdagen innan solen passerar horisonten och det blir kolsvart. Fort gick det och vi drog till oss många blickar. Till en början sura blickar, men med en vinkning och tummen upp vinkade log de och tillbaka. Vägen blev nu mindre och mindre, fordon kunde passera med en hårfin marginal. Tillslut kom vi in på en så liten väg att vi inte trodde det var framkomligt. Sista biten fick vi fortsätta till fots.

Väl framme vid första hushållet kom familjen fram och hälsade oss hjärtligt välkomna. Vi började med att packa upp materialet på en gång. Det första som måste göras vid varje hem är att fylla batteriet med batterisyra, då det är en väldigt tidskrävande process att låta batterisyran reagera mot metallen i batteriet. Nästa steg var att välj en lämplig plats för solpanelerna på taket med så många soltimmar som möjligt. Efter en snabb vända runt huset valde vi en gavel med minst bananträd runt om. Stegen vi använde var en aning kort för det här huset, det löstes med en trästock och styrka. Panelen fästes i taket med spikband och skruv. Taket var bra reglat och vi kunde fästa skruvarna i dem. Kabeln från solpanelen fördes in under takplåten och ovanför lerväggen. Med kabeln inne i huset skulle familjen välja ut var de ville ha lamporna samt strömbrytaren.

Huset var indelat i fyra rum men väggarna gick inte ända upp till takstolen, så en lampa kunde lysa upp två rum. Stegen togs in och ställdes mot mittväggen. Fredrik lindade kablarna mot mitten av huset där strömbrytaren placerades. Batteriet placerades i det första rummet där kabeln från solpanelen kom in. Kopplingsdetaljer:
<ul>
  <li>Kabeln som går in från solpanelen kopplas till batteriet via en solcellregulator. Solcellregulatorn håller koll på batteriets laddning, att den ger ut lagom spänning och att batteriet inte överladdas. Detta ökar batteriets livslängd något enormt.</li>
  <li>Lampornas pluspoler är kopplade till batteriet via strömbrytaren och minuspolerna till jord. Detta skapar kretsar som gör att lamporna lyser ger batteriet ger ut ström. Bryts denna krets, slocknar lamporna, dvs. du har tryckt på knappen till strömbrytaren.</li>
</ul>
När batteriet laddats klart placerades det i ett hörn i sovrummet och allting kopplades in. Nu var det dags att visa familjen. Frun i huset kom in tillsammans med sina barn och vi slog på strömbrytaren:
<blockquote>"Det är ett mirakel", sa hon på swahili.</blockquote>
Utöver lamporna i huset installerar vi en universal mobilladdare. Det är en USB-kontakt med 12 olika mobilkontakter som vi kopplar till regulatorn. Med denna kan de ladda sina mobiltelefoner när som helst.
De brukar visa sin tacksamhet genom att bjuda på te. Vi drack te:t ihop allesammans och frun pratade om hur otroligt glad hon var att ha ljus inomhus. Det är främst om natten lamorna kommer göra skillnad. Vi avslutade vistelsen med att ta en familjebild.

På vägen hem stannade vi till där vi ställde bilen. Det var en familjevän till Justin som behövde hjälp med att installera en mobilladdare till hans nuvarande system, samt byta ut en trasig lampa i hallen. Efter stoppen begav vi oss hem för en välförtjänad lunch.
